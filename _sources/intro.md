# Handboek ICD-10-BE, versie 2021

Het handboek ICD-10-BE kan gebruikt worden als een veelzijdige bron:
* Tekst voor bijscholingsprogramma's
* Zelfinstructiegids voor personen die willen leren coderen of hun vaardigheden willen opfrissen buiten een formeel programma
* Naslagwerk voor algemeen gebruik op de werkplek

## Inhoud 
* De **algemene en basisinformatie** die in de hoofdstukken 1 tot en met 10 wordt behandeld, is opgesteld om te voldoen aan de vereisten van basiscursussen of zelfstudie over het gebruik van ICD-10-CM en ICD-10-PCS. Ze vormen de basis om verder te gaan met de (zelf)studie van individuele hoofdstukken van ICD-10-CM en ICD-10-PCS. 
* De hoofdstukken 11 tot en met 32 van het handboek bevatten **hoofdstukspecifieke informatie** voor zowel zelfstudie, permanente opleiding als gebruik door professionals in het veld.

## Begeleidend materiaal
Dit handboek moet worden gebruikt in combinatie met: 
* de [*ICD-10-CM Official Guidelines for Coding and Reporting, FY 2021*](https://www.cms.gov/files/document/2021-coding-guidelines-updated-12162020.pdf) en de [*ICD-10-PCS Official Guidelines for Coding and Reporting, 2021*](https://www.cms.gov/files/document/2021-official-icd-10-pcs-coding-guidelines-updated-december-1-2020.pdf).
* De [ICD-10-CM en ICD-10-PCS classificaties 2021](http://icd10be.health.belgium.be/default.php#!index_title/2021//), die tijdens het leerproces en het codeerproces moeten worden geraadpleegd. Het materiaal in dit handboek kan `niet` onder de knie worden gekregen zonder deze te gebruiken.  

Dit handboek is tevens gebaseerd op en in lijn met de **AHA Coding Clinic® for ICD-10-CM and ICD-10-PCS advice** tot en met de editie **Second Quarter 2020**. 

## Opbouw
De hoofdstukken in dit handboek zijn niet in dezelfde volgorde gerangschikt als de hoofdstukken in ICD-10-CM of ICD-10-PCS. 
* Het **eerste deel** van het handboek (hoofdstukken 1-11) bevat besprekingen van het formaat en de conventies die in ICD-10-CM en ICD-10-PCS worden gevolgd, alsook basisrichtlijnen voor de codering en inleidend materiaal over Z-codes en codes voor externe morbiditeit. 
* Het **tweede deel** (hoofdstukken 12-32) gaat van de minder gecompliceerde ICD-10-CM/PCS-hoofdstukken naar de moeilijkere hoofdstukken. Deze volgorde kan worden aangepast aan de behoefte.

## Conventies
Het handboek volgt drie conventies:
1. In sommige voorbeelden wordt een **koppelteken aan het einde van een code** gebruikt om aan te geven dat extra karakters vereist zijn, maar in het voorbeeld niet kunnen worden toegespecificeerd gewezen omdat de informatie die nodig is voor de codering van deze karakters niet wordt gegeven. Dit is gedaan om concepten en specifieke richtlijnen te benadrukken zonder te diep te moeten ingaan op specifieke casuïstiek.
2.  Het **onderstrepen van codes** in tekstvoorbeelden geeft de juiste volgorde aan; dat wil zeggen dat de onderstreepte code als eerste moet worden gecodeerd in die bepaalde combinatie van codes. Wanneer geen enkele code onderstreept is, is er geen impliciete reden waarom één van de codes in de reeks als eerste zou moeten worden gecodeerd. Bij de eigenlijke codering kan andere informatie in het patiëntendossier natuurlijk een andere volgorde voorschrijven. Deze onderstrepingsconventie wordt in het handboek uitsluitend als leermiddel gebruikt. Het is `geen` onderdeel van het ICD-10-CM/PCS-coderingssysteem.
3. Het **onderstrepen van woorden** in oefenvragen geeft de juiste term aan waarnaar verwezen moet worden bij het gebruik van de alfabetische indexen. Het onderstrepen van codes in het antwoord van de oefeningen geeft de juiste volgorde van de codes aan, zoals dat ook gebeurt bij de voorbeelden in de hoofdtekst.